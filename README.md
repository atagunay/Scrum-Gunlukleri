# Scrum Günlükleri

Ata Günay

---

Bu el kitabı **J.J. Sutherland**’ in yazarı olduğu **“Scrum: The Art of Doing Twice the Work in Half the Time”** kitabından çıkardığım notlardan oluşmaktadır.

***Çok Önemli Not:** Scrum’ ın amacı sizin iş yapışınızı kolaylaştırmak adına bir şablon sunmaktır. Dolayısıyla okuyacaklarınız için %100 doğrudur ve bunları uygulamak gerekir gibi bir düşünceye kapılmayın. İhtiyaçlarınıza göre şekillendirin veya uyuyorsa direkt olduğu gibi kullanın. Canınız keyfiniz nasıl isterse yani :)*

---

![https://cdn-images-1.medium.com/max/1600/0*5HnEHgfHzTTibZII.png](https://cdn-images-1.medium.com/max/1600/0*5HnEHgfHzTTibZII.png)

# Agile ve Scrum Farkı

Agile terimi, ilk kez yazılım geliştirme alanının önde gelenlerinin bir araya gelerek kaleme aldığı “[Manifesto for Agile Software Development](https://agilemanifesto.org/iso/tr/manifesto.html)” bildirisinde ortaya çıkmıştır. Bu bildiri özetle şunları içermektedir:

- Süreçlerden ziyade kişilere öncelik verilmeli
- Ürünün yapması gerekenleri belgelemektense, gerçekten işe yarayan ürünler ortaya çıkarılmalı (az laf çok iş :) )
- Müşterilerle pazarlık yapmak yerine onlarla iş birliği yapılmalı
- Bir planı takip etmek ziyade değişikliklere hazır olunmalı

**Scrum ise, J.J. Sutherland tarafından yukarıdaki değerleri uygulamak için geliştirilen bir yöntem/çerçeve/şablon olarak tanımlanabilir.**

![https://cdn-images-1.medium.com/max/1600/1*33dMoN9X6EGuGUGGn6-stA.png](https://cdn-images-1.medium.com/max/1600/1*33dMoN9X6EGuGUGGn6-stA.png)

---

## Scrum’ ın Temelinde Yatan Bazı Önemli Düşünceler

### 1. Planning Is Useful. Blindly Following Plans Is Stupid (Planlama Faydalıdır. Körü Körüne Planlama Aptallıktır)

Waterfall proje yönetiminde olduğu gibi hazırlanan sonu gelmeyen detaylı dokümanlar gerçekle yüzleştiğinde geçerliliğini yitirir.

### 2. Fail Fast So You Can Fix Early (Çabucak Başarısız Olun, Böylece Kendinizi Erkenden Düzeltebilirsiniz)

Kısa geliştirme döngüleri (ör: 1-2 hafta) ile hayat geçirilen bir ürün erken kullanıcı geri dönüşleri sağlar. Bu geri dönüşler sizi kullanılmayacak özellikler için boşuna zaman harcamaktan kurtarır.

### **3. Plan, Do, Check, Act (Planla, Yap, Kontrol Et, Harekete Geç)**

Bir plan yap ve bu planı harekete geçir. Daha sonrasında yaptığın işin sonuçlarını gözlemle. Geliştirmen gereken yerleri tespit et ve yeniden harekete geç.

![https://cdn-images-1.medium.com/max/1600/1*hD2aPU_pq0ghEAf8f0vNLw.png](https://cdn-images-1.medium.com/max/1600/1*hD2aPU_pq0ghEAf8f0vNLw.png)

---

## Örnek Uygulama — Kağıttan Uçaklar

Yukarıda bahsi geçen düşünceleri pekiştirmek için **J.J. Sutherland**’ ın eğitimlerinde verdiği bir örnek ile devam edelim.

**Oyuncular:** Ekiplere bölünen bir grup insan.

**Ekip Rolleri:** Uçakların uçup uçmadığını test edecek bir test görevlisi, üretimin başında olacak ve üretim sürecinin iyileştirmesinde görev alacak bir kişi ve imalatçılar.

**Amaç:** Odayı baştan sona dolaşacak en fazla kağıttan uçağı yapmak.

**Süre:** Ekiplerin uçak yapabilmesi için altışar dakikalık üç döngü vardır. (6 + 6 + 6 = 18)

**Kurallar:** Uçağın nasıl yapılacağının planlanması için bir dakika, uçak yapımı ve test için üç dakika ve sürecin daha iyi hale getirilmesi tartışması için iki dakika (1 + 3 + 2 = 6)

**Sonuç:** İster kağıttan uçak yapın, ister uzay gemisi hiç fark etmez. Döngüler sonucunda ekiplerin iki ya da üç kat hızlı ve en az iki kat daha kaliteli şekilde iş yaptıkları gözlemlenmiştir.

> Ana Fikir:
> 

![https://cdn-images-1.medium.com/max/1600/1*zEoUzQfESfn089eD7_Xk5A.png](https://cdn-images-1.medium.com/max/1600/1*zEoUzQfESfn089eD7_Xk5A.png)

---

## Beyin Fırtınası

Düzenli olarak gittiğimiz bazı yerler vardır. Bunlar okul veya iş olabilir.

1. Her gün gittiğiniz bu yerler için en ideal rotanızı nasıl oluşturdunuz? PDCA döngüsünü farkında olmadan veya bilinçli olarak kullandınız mı?
2. Eğer kullanmadıysanız, kullanmış olsaydınız hayatınızı nasıl etkilerdi? Deneme yanılma sayınızı azaltır mıydı? En ideal rotayı daha hızlı mı bulurdunuz? Bulduğunuz rotanın en ideal rota olduğuna daha mı ikna olurdunuz?

---

# Ekipler

Ekipler, Scrum’ ın ana odaklarından biridir. Scrum kültüründe bireylerden daha çok ekiplere odaklanılır.

## Öğrenciler İle İlgili Bir Araştırma

Yale Üniversitesi’ nde yapılan bir araştırmada öğrencilerin aldıkları notlar ile çalışma saatleri arasında bir ilişki olup olmadığı incelenmiştir. Sonuç ilginç bir şekilde böyle bir ilişkinin olmadığını söylüyordu. Bazı öğrenciler hızlı bir şekilde çalışıyor ve “A” alıyor bazıları ise saatlerce çalışıp aynı notu alıyordu. Bu araştırmada aynı notu alan hızlı öğrencilerin yavaş öğrencilerden 10 kat daha hızlı çalıştığı ortaya çıkmıştır.

> Eğer bir iş veren iseniz sadece işini iyi yapanları değil aynı zamanda da bu işi hızlı yapanları ekibinize dahil etmek istersiniz.
> 

## Ekipler İle İlgili Bir Araştırma

Yukarıdaki örnekten yola çıkarak şirketlerin en hızlı olanlara odaklanması gerektiğini söyleyebiliriz. Fakat gelin bir de ekiplere bakalım.

Farklı sektörlerden yaklaşık 3800 civarı projenin incelenmesi sonucu Yale Üniversitesi’ nde olduğu gibi en iyi ekiplerin en kötü ekiplere kıyasla 10 kat daha hızlı olmaları beklenirken en iyi ekiplerin bir haftada tamamladığı işleri en kötü ekipler iki bin haftada tamamlamıştır.

Ekip performansları arasındaki fark bireysel performanslar arasındaki farktan çok daha büyük çıkmıştır.

## Beyin Fırtınası

1. Tüm çalışanlarınızı en iyi ve en hızlı olanlar ile değiştirmek
2. Sadece en kötü ekiplerinizin performansını orta seviyeye çıkarmak

Eğer bir işveren olsanız “[Pros And Cons](https://www.collinsdictionary.com/dictionary/english/pros-and-cons#:~:text=The%20pros%20and%20cons%20of,can%20make%20a%20sensible%20decision.)” analizleriniz sonucunda kararınız ne olurdu?

## Bir Otorite Deneyi (Milgram Deneyi)

1960' larda Yale Üniversitesi’ nde Dr. Stanley Milgram tarafından insanların otorite içerisindeki davranışlarını inceleyen bu deney şöyle yapılmaktaydı:

![https://cdn-images-1.medium.com/max/1600/1*Kc2U_j10HzEh34W0mLO6UQ.png](https://cdn-images-1.medium.com/max/1600/1*Kc2U_j10HzEh34W0mLO6UQ.png)

1. Sıradan bir insan olan deneğe beyaz laboratuvar önlüğü giyen (böylece üzerinde bilimsel bir otorite kuruluyordu) biri tarafından diğer odadaki aynı zamanda aktör olan üçüncü bir şahısa şiddetli elektro şok uygulanması isteniyordu.
2. Şokun şiddeti arttıkça aktör çığlık atmaya ve yalvarmaya başlıyordu. En sonunda ise aktör duvarlara vurmaya ve deneyin bitmesi için yalvarmaya başlıyordu.
3. Bazı denekler aktör bağırmaya başlayınca 135 voltta duraksadılar ve deneyin amacını sordular. **Sorunlu tutulmayacaklarını öğrendikten sonra neredeyse tamamı deneye devam ettiler**.
4. Durmak isteyen deneklere ise **“Lütfen devam edin”** denildi. Denek yine devam etmek istemezse bu sefer **“Devam etmeniz kesinlikle gereklidir”** deniliyordu. Bunlara rağmen devam etmeyen deneklere ise **“Başka bir seçeneğiniz yok”** deniliyordu.

Bu deney sınıflarda tartışıldığında o suçu işleyenini insanların kendilerinden ziyade içinde sıradan insanların bulunduğu sistemlerin olduğu öğrencilere gösterilir. Fakat içselleştirilmesi zor bir derstir.

> İşte Scrum’ ın yaptığı bu gerçekliği kabul etmek ve suçlayacak birini aramak yerine hataya neden olan sistemi incelemeye ve o sorunu gidermeye çalışmaktır.
> 

## Scrum’ ın Temelinde Yatan Bazı Önemli Ekip Düşünceleri

### 1. Don’t Hate the Player, Hate the Game (Oyunculardan Değil Oyundan Nefret Edin)

Ekip performansını değiştirin. Bunun bireysel performanstan çok daha fazla etkisi olacaktır.

### 2. Blame Is Stupid (Suçlamak Aptallıktır)

Kötü insanları aramayın, kötü sistemleri arayın. (kötü davranışı teşvik eden ve düşük performansı ödüllendiren sistemler)

### 3. Transcendence (Üstünlük)

İyi ekiplerin birey odaklı hedeflerinden daha büyük hedefleri vardır. Örnek olarak NBA’ yi kazanmak. Her oyuncu sayı kıralı veya MVP olmak ister. Her oyuncu çok süre almak ister. Ve tabiki her oyuncu da bunları hedefler fakat bu hedeflerinden daha büyük bir hedef daha vardır. Şampiyon olmak!

### 2. Autonomy (Otonomi)

Ekiplere nasıl harekete geçecekleri konusunda karar alma özgürlüğü verin. Doğaçlama hareket etme imkanı fark yaratacaktır. Örnek olarak savaş alanındaki askerler anlık olarak karar almak ve uygulamak durumundadır. Bütün emirlerin merkezden gelmesi belkide onların ölümüne yol açacaktır.

### 3. Cross-functional (Çapraz Fonksiyonlu)

Bir ekip bir projeyi tamamlamak için gerekli olan tüm yeteneklere sahip olmalıdır. Göreve gönderdiğiniz bir asker timinin sağlıkçıları olmadan başarıya ulaşması veya forveti olmayan bir futbol takımının gol atması çok zordur.

### 4. Small Wins (Küçük Ekipler Kazanır)

Küçük ekipler işleri büyük ekiplerden daha hızlı tamamlar. En iyi rakam için kural artı eksi iki kişi olmak üzere yedidir.

---

# Scrum’ da Zaman

> Bir şeyi müşterilerinize ne kadar erken teslim ederseniz, ihtiyaçları olan bir şeyi yapıp yapmadığınızı o kadar çabuk söylerler.
> 

Üniversiteyi bitirmek için bir bitirme projesi yaptığınızı ve danışmanınızın yoğunluğundan dolayı sizinle ilgilenemediğini düşünün. Aylarca tamamen yanlış yönde ilerleyebilir ve bundan şüphelenmeyebilirsiniz. Böyle bir durumda büyük bir vakit kaybı ve koca bir FF kazanabilirsiniz.

![https://cdn-images-1.medium.com/max/1600/1*uTzalK1MnMbiWTJyLfd9jw.png](https://cdn-images-1.medium.com/max/1600/1*uTzalK1MnMbiWTJyLfd9jw.png)

Scrum bu durumu “Sprint” adını verdiği bir yöntemle çözmektedir. Sprint, kısa bir dönem için çalışmak ve daha sonrasında durup nerede olduğunu gözlemlemektir. Günümüzde çoğu iyi ekip 1 haftalık Sprintler oluştururlar fakat bu süre ekibinizin durumuna göre 2 hafta da olabilir.

## Basit Bir Sprint Hazırlığı

Tahta bir kaç sütuna bölünür. Şimdilerde bunun için bir çok uygulama var. O yüzden gidip bir tahta siparişi vermeyin :)

**Sütunlar:**

1. İş Listesi
2. Devam Eden
3. Tamamlanan
- Her Sprint, ekibin üyeleri o hafta tamamlayabileceklerini düşündükleri yapışkan kağıtları “İş Listesi” alanına koyar.
- Hafta ilerledikçe ekipten biri görevlerden birini alıp “Devam Eden” alanına çeker.
- Görev bittiğinde ise “Tamamlanan” alanına çekilir.
- Ekipteki her bir kişi diğer kişilerin o anda ne üzerinde çalıştığını görebilir.

## Günlük Ayaküstü Toplantılar

Her gün her bir ekip tahtasının önünde toplanır. Sürecin işleyişinden sorumlu Scrum Ustası (Scrum Master) her bir ekip üyesine şu üç soruyu sorar:

1. Ekibin Sprint’ i tamamlamasına yardım etmek için dün ne yaptın?
2. Ekibin Sprint’ i tamamlamasına yardım etmek için bu gün ne yapacaksın?
3. Ekibin önünde hangi engeller mevcut?

Herkesi bir odada toplamak çok önemlidir. Eğer bir kişi sorun karşısında tıkanıp kalmışsa herkes bu engelin tüm Sprint’ i tıkayacağını görür, onun üzerine yoğunlaşır ve öncelikle onun tamamlanmasını sağlar.

**Günlük toplantıların üç adet önemli kuralı vardır:**

1. Toplantı her gün aynı saatte icra edildiği sürece hangi saatte olduğu önemli değildir. Amaç ekibe düzenli bir kalp atışı sağlamaktır.
2. Toplantı 15 dakikadan daha uzun olamaz. Eğer bir konuda daha fazla tartışmaya ihtiyaç duyulursa o konu not alınır ve toplantıdan sonra görüşülür.
3. Herkes aktif bir şekilde katılım sağlamalıdır. Bu hususun gerçekleşmesine yardımcı olarak ekipteki herkes ayağa kalkar. Bu ayrıca toplantının kısa tutulmasına da olanak sağlar.

**Not:**

En sık yaşanan sorun insanların bu toplantıları basit bireysel raporlama faaliyeti olarak görmesidir. Cümleler genellikle “Bunu yaptım…Bunu yapacağım” şeklindedir.

Bir basketbol takım toplantısı yaklaşımı daha uygun olacaktır.

Biri “Karşı takımın uzunu çok kuvvetli çemberden dönen topları alamıyoruz” diyebilir ve daha sonra takımın kısaları “ O halde bizler de çember altına girelim ve rakip oyunculara sırtımızı yaslayarak dışarı ittirmeye çalışalım” diyebilir.

Ekip zafere doğru odaklanmalıdır. Bireyler **uykulu** ve **pasif** kalmamalı **agresif** bir şekilde sürece dahil olmalı ve bir basket takımı nasıl soyunma odasından çıkıyorsa bireyler de toplantı sonunda **“Haydi şunu halledelim”** gibi şeyler söyleyerek ayrılmalıdır.

![https://cdn-images-1.medium.com/max/1600/1*L-VRH63b4bb7z7Vx1TenDg.png](https://cdn-images-1.medium.com/max/1600/1*L-VRH63b4bb7z7Vx1TenDg.png)

---

# Scrum’ da İsraf Bir Suçtur

Çeşitli yollar ile çeşitli şeyleri israf edebiliriz. Zaman, enerji, para, vb. Peki israf etmemek için neler yapabiliriz?

## Her Seferinde Tek Bir Şey Yapın

Bizler genellikle birden fazla görevi yerine getirebilme yeteneklerimiz hakkında övünürüz. Bu tarz iş yoğunluğumuz ile böbürlenme iş kültürümüz haline gelmektedir.

Eğer “Diğer kişiler yapamaz. Fakat ben enerjisi yüksek bir yöneticiyim ya da ben zekiyim o yüzden üstesinden gelirim.” diyorsanız gelin küçük bir oyun oynayalım.

1' den 10' a kadar rakamları, Roma rakamlarını ve de A’ dan H’ ye kadar harfleri yukarıdan aşağıya doğru yazın. Ancak ilk seferde önce rakamı, sonra roma rakamını sonra da harfi yazın ve kağıt şu şekilde görünsün:

> 1 I A
> 

> 2 II B
> 

> 3 III C
> 

Zamanınızı tutun. Şimdi ben de yapıyorum 39 saniye sürdü. Şimdi satır satır yapmak yerine sütun sütun yapın. 19 saniye. Sadece bir seferde bir görevi yerine getirerek zamanı yarıya indirdik.

Bu sadece basit bir örnekti. Gelin bir de gerçek hayattaki yansımalarına bakalım.

Gerald Weinberg tarafından kaleme alınan “Quality Software Management” kitabında önemli bir çizelge mevcuttur.

![https://cdn-images-1.medium.com/max/1600/1*-w_Yp-gUTA-yUGWJhc5xfQ.png](https://cdn-images-1.medium.com/max/1600/1*-w_Yp-gUTA-yUGWJhc5xfQ.png)

Eğer beş projeniz varsa yaptığınız işin %75' i hiç bir yere ulaşmamaktadır. Yani gününüzün dörtte üçü çöpe gitmektedir.

## Çok Değil Verimli Çalışın

OpenView Venture Partners’ ın kurucusu Scott Maxwell, Scrum ile işleri ilerletmeye başladıktan sonra çok daha fazla çalışmanın daha fazla çıktı sağlaması durumunun sona erdiğini söylemektedir. Ona göre üretkenliğin zirve noktası haftada 40 saatten biraz daha az bir çalışma süresinden sonra aslında düşmektedir. Fakat, Scrum yerine Waterfall kullanan firmaların çalışanları uzun çalışma saatlerine tutsaktır.

![https://cdn-images-1.medium.com/max/1600/0*sJzTiULlWFMP9QVZ.png](https://cdn-images-1.medium.com/max/1600/0*sJzTiULlWFMP9QVZ.png)

2011 yılının Nisan ayında bir grup İsrailli araştırmacı karar verme hakkında **“Adli Kararlarda Dış Faktörler”** adında dikkat çekici bir araştırma yayımladı.

Araştırmacılar yargıçların ne zaman hükme vardıklarına, af hükmü olup olmadığına ve de yargıçların ne zaman bir şeyler atıştırdıklarına bakmışlardır. Eğer işe henüz gelmişlerse ya da bir atıştırma veya öğle yemeği molasından henüz dönmüşlerse yüzde 60 lehte karara varmışlardır. Bir sonraki molaya yaklaşıldığında ise bu oran neredeyse yüzde 0' a kadar düşmektedir.

Yargıçlar, dünyanın ve insanların değişebileceğini ve daha farklı olabileceğini görmek için daha fazla hayal gücü ve yetenek sergilemişlerdir.

Buradan hareketle yeterli enerji stoğumuz kalmadığında sağlıksız kararlar vermeye başlama durumunda olabiliriz. Yani herhangi bir günde verebileceğimiz sağlıklı karar sayısının bir limiti vardır ve daha fazla yapmaya devam ettikçe hatalar yapmaya başlarız.

---

# Scrum’ da Planlama

Her zaman elimizde yapılması gereken işler olacaktır ve biz çeşitli varsayımlarda bulunmak için bazı şeyleri ölçmek zorundayızdır. Örnek olarak işlerin önceliklendirmesi verilebilir. Belki bir önceliklendirme yapmak için o işin büyüklüğünün ne olduğunu bilmeniz size avantaj sağlayabilir. İşte bu ve benzeri durumlar için **“Planlama Pokeri**” olarak bilinen bir tahmin toplama yöntemi kullanılır.

![https://cdn-images-1.medium.com/max/1600/0*TYyS-1aQhwhQiyrk.png](https://cdn-images-1.medium.com/max/1600/0*TYyS-1aQhwhQiyrk.png)

## Planlama Pokeri

1. Her bir kişinin elinde Fibonacci dizisindeki sayılar olan 1,2,3,5,8,18.. numaraların üzerinde olduğu bir deste kağıt vardır.
2. Tahmin edilmesi gerekilen iş masaya getirilir.
3. Herkes gerekli **çaba miktarını** temsil ettiğini düşündüğü kartı çeker ve masaya yüzü kapalı koyar.
4. Aynı anda herkes kartları açar.
5. Eğer bütün kartlar diğerlerinin iki kart veya daha fazla yakınında ise (örneğin bir 5, iki 8 ve bir 13) ekip sadece sayıları toplar ve ortalamasını alır.
6. Eğer kişiler üç ya da daha fazla kartlık bir fark içinde tahminde bulunurlarsa en yüksek ve en düşük kartlar neden o tahminde bulunduğu hakkında konuşurlar. Daha sonra herkes bir el daha aynı iş kalemi için “Planlama Pokeri” oynar.
7. Sıradaki iş kalemine geçilir.

Bu yöntem tüm ekibin belirli bir görev için bilgi paylaşmasına izin verir. Fakat önemli olan işi gerçekten yapanların tahmin etmesini saplamanızdır, uzman tahmincilerin değil. Böylelikle [Halo Etkisi](https://evrimagaci.org/halo-etkisi-nedir-insanlar-neden-kitabi-kapagiyla-yargiliyor-11610)’ nden de korunulmuş olunur.

> Haftanın sonunda tamamladığımız tüm hikayelerin tahmin edilen sayıları toplanır ve bu sayı bize hızını söyler.
> 

## Bir Planlama Hatası

Bir e-ticaret şirketi olan GSI Commerce, ekibin tahminde bulunması yerine bu işi şirketteki en iyi tahmincilere vermişlerdi. Peki sonuç?

Denemeyi yolunda yarınsa bıraktılar. Peki neden?

Sadece işi yapan kişiler o işin ne kadar emek ve zaman alacağını bilir. Belki belirli bir alanda çok faydalı olabilen bir uzmanları vardı ama ekipteki başka hiç kimse başka bir alanda hiçbir şey bilmiyordu.

## Görevler ve İşler Yoktur Sadece Hikayeler Vardır

Biri sizden 55 metre kare büyük dükkanlara bakarak A bölgesindeki satışların aydan aya ne kadar değiştiğini belirlemenizi ister. Yaparsınız ancak neden yapılması gerektiğini bilemezsiniz. Ve bu yüzden, yanlış bir türden veri sunabilir, soruyu yanlış anlayabilir ya da saedece bir yığınmış gibi gözüken bir iş verilmesine alınabilirsiniz.

## Kim?, Ne? ve Neden?

Yukarı bahsedilen durumu yaşamamak için sorulması önerilen üç adet sorumuz vardır.

İlk olarak düşünmek isteyeceğiniz şey karakter ya da roldür. Örneğin bir müşteri, bir gelin, veya bir okuyucu. Bu görev kimin için yapılıyor? Bu şeyi yaparken, karar verirken ya da bu parçayı teslim ederken kimin gözünden bakmamız gerekir?

Daha sonrasında Ne sorusu sorulur. İlk olarak tamamlanmasını istediğimiz şey nedir?

Son olarak motivasyon hakkında düşünmeliyiz. Neden bu karakter bu şeyi istemektedir? Bu şey müşteriyi nasıl memnun edecek ve ona nasıl hizmet edecektir?

## Küçük Bir Örnek

İhtiyaçlar genellikle değişen karakterler ile birlikte farklılık gösterecektir. Örneğin şöyle biten bir cümle hayal edin: “… işe gidip gelebileceğim bir araba istiyorum” Şimdi, eğer o cümleye “Tekirdağ’ da bir çiftçi olarak” yerine “İstanbul Kadıköy’ de yaşayan biri olarak” başlarsanız taşıtın ne olacağı konusunda farklı fikirleriniz olabilir. Bu sebeple bir hikaye (görev) alırken bu soruların cevaplarının olması size avantaj sağlayacaktır.

![https://cdn-images-1.medium.com/max/1600/0*7qfaK4kH1dX_Ru7P.png](https://cdn-images-1.medium.com/max/1600/0*7qfaK4kH1dX_Ru7P.png)

## Hikaye Hazır Mı?

Bir hikayenin hazır olup olmadığını anlamak için çok kullanılan bir yöntem vardır. Bu anımsatıcı yazılım tasarımındaki önemli düşünürlerden biri olan Bill Wake tarafından yaratılmıştır. Bill herhangi bir hikayenin hazır olabilmesi için baş harfleri INVEST (YATIRIM YAP) kelimesini oluşturan kriterleri karşılaması gerektiğini söylemektedir.

1. **Independent / Bağımsız:** Hikaye kendi başına eyleme dönüştürülebilir ve tamamlanabilir olmalıdır. Temelden bir başka hikayeye bağımlı olmamalıdır.
2. **Negotiable / Pazarlık Edilebilir:** Gerçekten tamamlanana kadar tekrar yazılmasına izin verilmesi gerekir. Değişime izin verme içermelidir.
3. **Valuable / Değerli:** Bir müşteri, kullanıcı ya da paydaş için gerçek bir değer sunar.
4. **Estimable / Tahmin Edilebilir:** Boyutunu belirleyebilmek zorundasınız.
5. **Small / Küçük:** Hikaye, kolay bir şekilde tahmin etmek ve planlamak için yeteri kadar küçük olmalıdır. Eğer çok büyük olursa yeniden yazın ya da daha küçük hikayelere bölün.
6. **Testable / Test Edilebilir:** Hikayenin “Tamamlananlar” olarak nitelenmesi için geçmesi gereken bir tesi olmalıdır. Hikayeyi yazmadan önce testi yazın.

---

# Scrum’ da Önceliklendirme

Scrum’ da altın anahtar “[Pareto İlkesi: 80/20 Kuralı”](https://evrimagaci.org/pareto-ilkesi-8020-kurali-nedir-sonuclarin-80i-gercekten-nedenlerin-20sinden-kaynaklanir-mi-11116) bilmektir. Çok kısaca özetlemek gerekirse Scrum’ da önceliklendirme yapmamızın amacı en az çaba ile en fazla değeri sağlayacak geliştirmeleri bulmak ve derhal gerçekleştirmektir.

Bunun için yaptığınız işte hem vizyonun ne olduğu hem de değerlerin nerede olduğunu keşfedebilecek birine ihtiyacınız olur. Scrum’ da bu kişiye Ürün Sahibi (Product Owner) denir.

![https://cdn-images-1.medium.com/max/1600/1*0nuVFcCBrakYX8a6-HtCxQ.png](https://cdn-images-1.medium.com/max/1600/1*0nuVFcCBrakYX8a6-HtCxQ.png)

## Scrum’ da Ana Roller

Scrum’ da ana olarak 3 adet rol vardır.

- **Ekip Üyesi:** İşi yapanlar.
- **Scrum Ustası (Scrum Master):** Ekibe işi daha iyi yapmalarını belirlemede yardım edenler.
- **Ürün Sahibi (Product Owner):** İş listesine, onda nelerin olduğuna ve de en önemlisi sıralamasına sahip olanlar.

![https://cdn-images-1.medium.com/max/1600/0*6Y-_gmr6Sh7H6ndb.jpg](https://cdn-images-1.medium.com/max/1600/0*6Y-_gmr6Sh7H6ndb.jpg)

## Product Owner Ne Yapar?

Ürün sahibi ya da Product Owner zamanının yarısını ürünü satın alan kişilerle konuşarak (en son geliştirilen parça/özellik ve bunun nasıl değer kattığı hakkında düşüncelerini alarak), diğer yarısını da İş Listesini (müşterilerin neye değer verdiğini ve vermediğini göstererek) yaratmakla geçirir.

Yapılmakta olunan ürünü sadece teknik bir açıdan değil aynı zamanda müşterinin bakış açısı ile de görürler.

## Bir Ürün Sahibinde Olması Gereken Temel Özellikler

1. **Ürün sahibi alan hakkında bilgili olmalıdır.** Hem ekibin icra ettiği sürece hem de neyin bir fark yaratacağını bilecek kadar hakim olmalıdır.
2. **Ürün sahibi kararlar vermek için yetkilendirilmiş olmalıdır.** Bu önemlidir çünkü ürün sahibi hem iç hem de dış birçok farklı paydaş tarafından baskı altındadır ve sağlam durmak durumundadır.
3. **Ürün sahibi neyin neden yapılması gerektiğin açıklamak için yani ekip için orada olmalıdır.** Ürün sahibinin asıl işi iş listesi gibi görünse de ekip ile sürekli bir diyaloğu olmalıdır. Ekibin uzmanlık seviyesi ürün sahibinin alması gereken kararlar hakkında yardımcı olacaktır.
4. **Ürün sahibi değer konusunda sorumlu olmalıdır.** Ölçemediğini yönetemezsin sözü boşuna söylenmemiş olsa gerek ki ürün sahipleri ekiplerin üretimi ve değerleri arasında bir ilişki kurarak çeşitli ölçümler yapmak durumundadır. Eğer bir e-ticaret siteniz varsa sizin için değer=gelir olabilirken bir karakol çalışanı iseniz değer=yakalanan suçlu sayısı olarak baz alınabilir. Önemli olan bu değerlerin ölçülmesidir.

# Piyasaya Sürmek

Şimdi önceliklerimizi hallettiğimizi varsayalım. Değerin yüzde 80' inin nerede olduğunu biliyoruz. (“[Pareto İlkesi: 80/20 Kuralı”](https://evrimagaci.org/pareto-ilkesi-8020-kurali-nedir-sonuclarin-80i-gercekten-nedenlerin-20sinden-kaynaklanir-mi-11116)). Şimdi ürünü piyasaya sürme sırası. Scrum’ da özelliklerin henüz yüzde 20' si tamamlanmadan kullanıcılar ile buluşturulması önerilmektedir. Kullanıcılar ile buluşan bu ilk ürünü MVP (Minimum Viable Product) olarak adlandırırız. Türkçeye “En Küçük Geçerli Ürün” olarak çevirilenebilir.

![https://cdn-images-1.medium.com/max/1600/0*DqOJJtd20MC9l-RK.jpeg](https://cdn-images-1.medium.com/max/1600/0*DqOJJtd20MC9l-RK.jpeg)

## MVP (Minimum Viable Product)

- 0.5 sürümüdür.
- Resim çekebilen ama odaklama fonksiyonu olmayan bir fotoğraf makinesi olabilir.
- Ürün neredeyse gülünecek seviyede tamamlanmıştır.
- İnsanlar bir kez ürününüzü, hizmetinizi ya daha yarattığınız değişikliği hayatlarına aldıklarında size neyin bir sonraki gerekli şey olduğunu söyleyeceklerdir.
- Daha sonra onların da yüzde 20' sini geliştirin ve tekrar teslim edin.

![https://cdn-images-1.medium.com/max/1600/1*3swCwraqey_CJlyFlqEBeA.png](https://cdn-images-1.medium.com/max/1600/1*3swCwraqey_CJlyFlqEBeA.png)

## Bedavaya Değişim

“Değişmeyen tek şey değişimin kendisidir.”

Yazılım projeleri zaman içinde evrilebilir ve değişebilir. Büyük bütçeli uzun soluklu projelerde bu değişimler bütçe ve planı milyonlarca dolar ve bir, iki ya da beş yıl geri atabilir. İşte tam da bu durumlar için Scrum’ da “Bedavaya Değişim (Change for Free)” ilkesinin kullanılması önerilmektedir.

![https://cdn-images-1.medium.com/max/1600/0*ppOSGK-ZQztvZCkn.png](https://cdn-images-1.medium.com/max/1600/0*ppOSGK-ZQztvZCkn.png)

Bedavaya Değişim

## Bedavaya Değişim (Change for Free)

- Sabit fiyatlı bir kontratta sadece değişimin bedava olduğunu belirtin.
- Beklediğiniz tüm fonksiyonelliği listeleyin. Eğer bir tank üretiyorsanız saatte 100 km/h ile gidebilen ve dakikada on mühimmat atabilen, dört mürettebatlık yeri olan, kliması olan ve bunun gibi ihtiyacınız olduğunu düşündüğünüz her şeyi.
- Tankı üretecek kişiler tanımlara bakar ve motoru yapmaya 100 puan, mühimmatı yüklemeye mekanizmasına 50 puan vereceğim diyerek listenin altına doğru devam eder.
- Peki ya proje başladıktan sonra yeni özellikler gelirse?
- Sadece eş değerli teslim edilecek özellikleri aşağıya atın. Örnek olarak lazer güdüm sistemi mi istiyorlar? Tamam, bu elli puanlık bir iş, eşitlemek adına iş listesinin en sonundakilerden düşük önceliğe sahip olanlardan 50 puan atalım.

---

# Scrum Nasıl Uygulanır

Buraya kadarki notların hepsi Scrum’ ın arkasındaki nedeni bize anlatmak için yazılmıştı. Bu bölüm de size kısaca nasılını açıklayacak.

1. **Ürün Sahibi Seçin:**
- Bu kişi yapacağınız şeyle ilgili vizyona sahip olan kişidir.

**2. Ekip Seçin:**

- Bu ekip Ürün sahibinin vizyonunu alıp gerçeğe dönüştürecektir.
- Ekipler küçük olmalıdır.
- Kuralımız üç ila dokuz arasındadır.

**3. Scrum Ustası Seçin:**

- Bu kişi Scrum’ ın uygulanması hakkında yol gösterecek ve ekibin kendilerini yavaşlatanı elemesine yardımcı olacak kişidir.

![https://cdn-images-1.medium.com/max/1600/0*pJIg5V9RpCzQWvfr.png](https://cdn-images-1.medium.com/max/1600/0*pJIg5V9RpCzQWvfr.png)

**4. İş Listesi Yaratın:**

- İş listesini yaratın ve önceliklendirin.
- Sadece bir adet iş listesi vardır.
- Bu liste ürünün yaşam süresi boyunca var olur ve evrim geçirir.
- Ürün sahibi tüm paydaşlara ve ekibe hem insanların istediklerini hem de yapabilinecek olanı geliştirdiklerine emin olmak için bu listeye danışmalıdır.

**5. İş Listesini Puanlama:**

- Fibonacci serisini kullanın 1,2,3,5,8,13,21, …
- Ekip, İş listesindeki her bir kaleme bakıp gerçekten yapılabilip yapılamayacağını görmelidir.
- İşleri tamamlamak için yeteri kadar bilgi mevcut mu?
- Tahminde bulunulabilecek kadar küçük mü?
- Tamamlananların bir tanımı var mı?
- Gözle görülür bir değer katıyor mu?

![https://cdn-images-1.medium.com/max/1600/0*GVsDYW4jyFX-OG7u.jpg](https://cdn-images-1.medium.com/max/1600/0*GVsDYW4jyFX-OG7u.jpg)

**6. Sprinti Planlama:**

- Bir aydan daha kısa sürmelidir. (Genellikle bir veya iki haftalık süreler seçilir)
- Ekip, Scrum Ustası ve Ürün Sahibi katılım gösterir.
- Ekip İş listesinin en üstüne bakar ve bu Sprint’ de ne kadarını tamamlayabileceğini tahmin eder.
- Bu tahminlerin sayıları ekibin hızıdır.
- Scrum Ustası ve ekip bu rakamı her bir Sprint’ de arttırmaya çalışır.
- Sprint başladıktan sonra o Sprint ‘de yapılmak üzere seçilenler değiştirilemez.

[https://cdn-images-1.medium.com/max/1600/0*Grnq5sTK0IXsrcfN](https://cdn-images-1.medium.com/max/1600/0*Grnq5sTK0IXsrcfN)

**7. İşi Görünür Kılın:**

- Bunu yapmanın en kolay yolu üç sütunlu bir Scrum Tahtası’ dır: Yapılacaklar, Devam Edenler ve Tamamlananlar.

![https://cdn-images-1.medium.com/max/1600/0*Oeqy9zW3VkfQ2zZy.png](https://cdn-images-1.medium.com/max/1600/0*Oeqy9zW3VkfQ2zZy.png)

**8. Günlük Stand-Up ya da Günlük Scrum:**

- Kalp atışıdır.
- Her gün aynı saatte yapılır.
- 15 dakikayı geçmeyecek şekildedir.
- Ekip ve Scrum Ustası bir araya gelir.
- Ekibin Sprint’ i tamamlamasına yardım etmek için dün ne yaptın?
- Ekibin Sprint’ i tamamlamasına yardım etmek için bu gün ne yapacaksın?
- Ekibin önünde hangi engeller mevcut?

![https://cdn-images-1.medium.com/max/1600/0*Xd9PRggo7rDEMCMl.jpg](https://cdn-images-1.medium.com/max/1600/0*Xd9PRggo7rDEMCMl.jpg)

**9. Sprint’ in Gözden Geçirilmesi ya da Demosu:**

- Sprint’ de tamamlananların gösterildiği toplantıdır.
- Herkes katılabilir. Paydaşlar, yönetim, müşterile, herkes.
- Sadece “Tamamlanan” tanımına uyan şeyler gösterilir.

![https://cdn-images-1.medium.com/max/1600/0*_5nQvGPvYcbwkuRD.PNG](https://cdn-images-1.medium.com/max/1600/0*_5nQvGPvYcbwkuRD.PNG)

**10. Sprint Geçmişine Bakış:**

- Sprint’ in gözden geçirilmesinden sonra ekip oturur ve nelerin yolunda gittiği, neyin daha iyi olabileceği ve bir sonraki Sprint’ te neyin daha iyi yapılabileceği düşünülür.
- Suçlanacak birisi aranmaz.
- Toplantı sonunda ekip ve Scrum Ustası bir sonraki Sprint’ de uygulayacakları bir gelişim üzerinde anlaşmaya varmalıdır.

![https://cdn-images-1.medium.com/max/1600/0*JSu_UnjVaypiHUw_.jpg](https://cdn-images-1.medium.com/max/1600/0*JSu_UnjVaypiHUw_.jpg)
